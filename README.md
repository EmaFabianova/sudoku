# sudoku

Návod na použitie
Klasická hra Sudoku, cieľom je doplniť do mriežky 9×9 čísla od 1 do 9 tak, aby neboli dve rovnaké číslice v riadku, stĺpci a v bloku 3×3, ktorý je orámovaný tmavším okrajom.
Po stlačení tlačidla NOVÉ SUDOKU sa vám zobrazí zadanie sudoku modrou farbou. Po kliknutí na TLAČIDLO S ČÍSLOM ho môžete dopĺňať do voľných políčok, ak doplníte nesprávne, číslo sa nakreslí červenou farbou, ak doplníte správne, zobrazí sa čiernou farbou. Tlačidlo s číslom ktoré dopĺňate svieti na zeleno. Po stlačení tlačidla DOPLŇ vám doplní správne číslo na následne kliknuté políčko. Ak chcete doplniť ďalšie číslo musíte opäť kliknúť na tlačidlo DOPLŇ. Nesprávne doplnené číslo môžete vymazať kliknutím na tlačidlo X a následne na číslo, ktoré chcete vymazať. Ak chcete aby vám program vyriešil celé sudoku, kliknite na tlačidlo VYRIEŠIŤ.
Ak chcete aby vám program vyriešil vami zadané sudoku, kliknite na tlačidlo ZADAŤ, následne doplňte vaše zadanie sudoku pomocou tlačidiel. Ak zadáte nejaké číslo nesprávne, kliknite na tlačidlo X a následne na políčko, z ktorého chcete číslo vymazať. Po kliknutí na tlačidlo VYRIEŠIŤ sa vám zobrazí vyriešené sudoku.
